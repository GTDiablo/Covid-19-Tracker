# 1. Jelenlegi helyzet leírása
2019 decemberének végén a kínai Vuhanban megmagyarázhatatlan vírusos tüdőgyulladásos megbetegedések történtek. Ez a 2019 végén megjelent koronavírusos betegség később COVID–19 néven vált ismertté, és egy új világjárvány kezdetét jelentette, amelyet egy új ismeretlen kórokozó okozott, az új humán koronavírus (SARS-CoV-2). 

A WHO célja az volt, hogy a kínai Vuhan város, ahol az első megbetegedés történt, a stigmát elkerülje, ezért 2020. február 11-én az NCP-nek (Novel Coronavirus Pneumonia) nevezett betegség új nevet kapott COVID-19 (Corona Virus Disease), és az ideiglenes 2019-nCoV koronavírus nevet SARS-CoV-2 (Severe Acute Respiratory Syndrome coronavirus 2) névre változtatta. 

Ugyanakkor dr. Tedrosz Adamon Gebrejeszusz, az Egészségügyi Világszervezet (WHO) elnöke felszólította a világot, hogy a lehető leginkább agresszív módon küzdjön meg az új vírussal, mert még mindig reális esély van a COVID–19 betegség visszaszorítására, ha elegendő forrást fordítanak a harcra.[40] Február 24-én a főigazgató már „nagyon aggasztónak” nevezte az új megbetegedések számának növekedését Olaszországban, Dél-Koreában és Iránban,[41] de kijelentette, hogy nincs még pandémiának nevezhető helyzet.

Nancy Messonnier, a CDC igazgatója azt közölte február 25-én, hogy a 2019-es koronavírus-betegség (COVID–19) széles körű terjedése az Egyesült Államokban még nem történt meg, de csak idő kérdése, hogy megvalósul. A COVID–19 járvány már két olyan kritériumnak is megfelel, ami alapján pandémiának kell besorolni.

2020. március 11-én a WHO világjárvánnyá, pandémiává nyilvánította a COVID–19 koronavírus-járványt. Március 25-én a WHO vezetője, Tedrosz Adamon Gebrejeszusz kijelentette, hogy „egy hónappal, két hónappal ezelőtt lett volna itt a cselekvés ideje”.

Jelenleg a fertőzöttek száma megközelíti a 38 milliót, több, mint 1 millióan vesztették életüket, 28 millióan pedig már meggyógyultak.

A fertőzés a világ minden országában megjelent már. A helyzet súlyossága, az új fertőzések száma jelen pillanatban a világszerte növekszik. Ebből az okból kifolyólag szeretnénk létrehozni egy olyan applikációt, amivel nyomon lehet követni a járvány terjedését. Az applikáció rendelkezni fog majd adattal a világ minden országáról, így segítségével naprakészek lehetünk.

